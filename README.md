# EduRatingSystem
<br/>
EduRatingSystem ანუ საგანმანათლებლო დაწესებულებების შეფასების სისტემა მიზნად ისახავს დაეხმაროს მომავალ სტუდენტებს, ან მოსწავლეებს, ან თუნდაც ნებისმიერ დაინტერესებულ პირს გაიგოს სასურველი სასწავლო დაწერებულების რეიტინგი, რომელიც შედგენილია ვებ გვერდის მომხმარებლების მიერ. პროექტის შექმნა დაიწყო 2015 წლის 18 დეკემბერს hackTbilisi-ზე, რომელიც გაიმართა თავისუფალ უნივერსიტეტში. პროექტის სატესტო ვერსია დასრულდა 2015 წლის 20 დეკებერს.
<br/>
სატესტო ვერსიის მისამართი: <a href=http://chalauri.github.io/EduRatingSystem>chalauri.github.io/EduRatingSystem</a>
<br/>
<b>პროექტზე მუშაობდნენ:</b><br/>
<ul>
	<li><b>გიგა ჩალაური</b></li>
	<li><b>დავით ბუმბეიშვილი</b></li>
	<li><b>თამუნა კაპანაძე</b></li>
</ul>
<br/>
<b>რას ნიშნავს ეს?</b><br/>
ეს გულისხმობს იმას, რომ ნებისმიერ მსურველს შეუძლია შევიდეს ვებ გვერდზე, გაიაროს რეგისტრაცია და  შეაფასოს ნებისმიერი სასწავლო დაწესებულების ნებისმიერი სპეციალობა კატეგორიების {ბიუროკრატია, ადმინისტრაცია, სწავლების დონე, მატერიალური ბაზა და ა.შ} მიხედვით. კატეგორიების რეიტინგის მიხედვით დგება სპეციალობის საშუალო რეიტინგი. ასევე ყველა სპეციალობის კატეგორიების რეიტინგის მიხედვით დგინდება სასწავლო დაწესებულების რეიტინგი.
<br/>
<b>ყველა მომხმარებლის შეფასებას ერთი და იგივე წონა აქვს ? </b><br/>
არა ეს ასე არ არის. როდესაც მოხმარებელი დარეგისტრირდება ვებ გვერდზე და გადაწყვეტს სასწავლო დაწესებულების შეფასებას, მანამდე მან უნდა უპასუხოს კითხვებს. ანუ უნდა გაიაროს ტესტირება, რომელიც დაადგენს მის IQ-ს, ამის მიხედვით დადგინდება ჩვენს სისტემაში ამ მომხმარებლის კოეფიციენტი და ეს გავლენას იქონიებს მის შეფასებაზე. ანუ პირობითად, თუ მოხმარებელ Alice-ს აქვს კოეფიციენტი x , ხოლო Bob-ს აქვს y, შეფასების შეყვანისას იმის პასუხებს ექნება მეტი წონა, რომლის კოეფიციენტიც მეტია. (დაინტერესების შემთხვევაში ალგორითმს გეტყვით).
<br/>
<b>შეუძლია თუ არა ერთ მომხმარებელს რამდენჯერმე შეფასების დაწერა ? </b><br/>
არა. ეს არ შეუძლია არც იმ შემთხვევაში თუ მან მოინდომა  ტესტის ხელახლა გავლა.
<br/>
<b>რა გახდა პროექტის განხორციელების მიზეზი ? </b><br/>
როდესაც აბიტურიენტები ვიყავით, ვცდილობდით ჩაგვებარებინა მეტ-ნაკლებად კარგ სასწავლებელში. ამისთვის ძალიან ბევრ ადამიანს და სტუდენტს ვეკითხებოდით რჩევას, დეტალებს. მართალია, რომ არსებობს სასწავლებლების ღია კარის დღეები, თუმცა ვფიქრობთ, რომ იმ პიროვნებების შეფასება უფრო ობიექტური იქნება ვინც კონკრეტულ სასწავლებელში სწავლობს და არა ასწავლის. რაგან ისინი უფრო რეალურ სურათს დახატავენ, თუმცა  არ გამოვრიცხავთ იმასაც, რომ ვინმემ „იცუღლუტოს“ და არაობიექტური შეფასებები შეიყვანოს.

<br/><br/><br/>

<b>შენიშვნა:</b><br/>
სისტემა არ არის რეალურად გაშვებული. ის სატესტო რეჟიმში მუშაობს და შესაბამისად რეიტინგიც არ ეყრდნობა რეალურ მონაცემებს. სამომავლოდ, ვფიქრობთ პროექტის დახვეწასა და განვითარებას და მაქსიმალურად ღია ვართ იდეებისა და რეკომენდაციების მიმართ.
